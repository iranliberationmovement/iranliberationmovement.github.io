TODO: حق دادخواهی
TODO: برابری سیاسی، شهروندی اقتصادی:هم‌تصمیم‌گیری در کار


ارزش‌های بنیادین - چکیده‌ها

منشور جهانی حقوق بشر مجموعه‌ای از اسناد بسیار ارزشمند و دستاوردی برجسته از پیش‌رفت‌های
سیاسی و اجتماعی انسان است و ما تمام حقوق بیان‌شده در آن را تایید می‌کنیم.

پذیرفتن هر چه کمتر از آنچه در این بیانیه آمده یک عقب‌نشینی است و ما هرگز از سازوکارهایی که
تمام حقوق آمده در بیانه‌های آن منشور را تایید نمی‌کنند پیروی نخواهیم کرد.

ما همچنین می‌دانیم که بازگویی بندهای آمده در ابزارهای حقوق میان‌ملیتی آدم(بیانیه، پیمان‌ها،…) به
تنهایی کافی نیست. بنابراین می‌خواهیم در قوانین پایه و مرام‌نامه‌ی همه‌ی سازمان‌هایمان ‌در کنار این
حقوق، فراگیری، همبستگی،به‌هم‌وابستگی و جدایی‌ناپذیری آن‌ها را درنظر بگیریم و تا بهره‌مندی
فراگیر همه‌ از این حقوق از کار گسترش و پاس‌داشت آن در جامعه نایستیم.

در مواردی که این ابزارهای حقوقی جهانی به تنهایی، یا به دلایل فرهنگی، و پیش‌آمدهای طبیعی و یا
ساخته‌ی دست مردمان، ناکارآمد باشند، برای مثال در پشتیبانی از حق برابر آیندگان از محیط زیست،
حق کودکان به آزادی اندیشه و آموزش و پرورش بی‌طرف، حقوق غیراکثریت‌ها، حفظ اشکال مختلف
زیست و نیک‌داشت محیط زیست، اولویت ما پشتیبانی از طرفی‌ست که نمی‌تواند به خوبی خود را
نمایندگی کند.

از این‌رو ما می‌گوییم
محیط‌زیستی که در آنیم از آن ما نیست و ما موظیم با مصرف مهار و از پیش‌ اندیشیده‌شده پایداری
آن را تضمین کنیم. وظیفه‌ی تک تک و همه‌ی ماست که زیستگاه‌ها را حفظ کنیم و همزمان برای ترمیم
تمام آسیب‌های واردشده زمان و تلاش کافی پیش‌کش کنیم.

گرمایش زمین واقعیتی علمی و بخش بزرگی از آن نتیجه‌ی آلودگی‌های تولید شده به دست ما است، وقت برای 
مهار آن بسیار تنگ است و ویرانی‌های این روند بقای انسان و موجودات دیگر را تهدید می‌کنند. دولت‌های 
جهان را باید مسئول نگاه داشت که دانشمندان را در فرایند ارایه‌ی پشتوانه‌های لازم برای باقی گذاشتن
محیط زیستی سالم و مناسب برای زیست برای آیندگان به کار بگیرند.

کودکان آینده را می‌سازند. آن‌ها سرمایه‌گذاری ما برای آینده هستند و این وظیفه‌ی ماست که آموزش،
راهنمایی و ابزار و فرصت‌ها را برای ایشان چنان فراهم کنیم که در آینده بزرگ‌سالانی آشتی‌گرا،
شاداب و کامیاب بشوند. هر کودک صرف نظر از این که خانواده‌ش چه وضعیت اقتصادی‌ و فرهنگی‌ای
دارد سزاوار پرورش و آموزشی مناسب با قابلیت‌های درحال رشدش، با بالاترین کیفیت و بر پایه‌ی
روش‌های علمی به‌روز و خالی از هرگونه تلقین آموزه‌های ایدئولوژیک است.

خودمختاری حق آدم و حقی دست‌جمعی از آن یکایک مردمانی‌ست که یک یکان سیاسی را تشکیل
می‌دهند.

قانون اساسی باید بدون هرگونه تردید از واگذاری اموری که مهار آن‌ها در توان سازمان‌های
محلی‌ست به دولت‌های مرکزی جلوگیری کند، از کارکرد فرعی دولت‌های مرکزی پشتیبانی و از
انباشت ناموجه قدرت در آن‌ها جلوگیری کند.

کم‌توانی مفهومی تحول‌پذیر و نتیجه‌ی تعامل افراد دارای خلل با موانع نگرشی و محیطی‌ای است
که مانع مشارکت کامل و موثر ایشان در حالت برابر با دیگران در جامعه می‌شود و قانون اساسی
باید، بدون هرگونه تردید، امکان رسیدن به توان‌مندی‌ها و بهره‌مندی کامل از همه‌ی حقوق و آزادی‌های
بنیادین آدم را برای افرادی که دارای هریک از انواع کم‌توانی هستند فراهم آورد.

قانون اساسی و دستگاه دولت باید بدون هیچ تردیدی افراد را از هرگونه تبعیض، خشونت و دیگر
آسیب‌ها براساس هویت، گرایش، و بیان و ویژگی‌های جنسی ایشان محافظت کنند و ارایه‌ی خدمات
پشتیبانی به آزاردیدگان را تامین کنند و همچنین پژوهش و آموزش مستمر در زمینه‌ی چنین تبعیض‌هایی
را تضمین کنند.

برتری رای بیشینه نقطه‌ی اوج یک جامعه‌ی مردم‌سالار و دادگر است مادامی که با رای بیشینه هیچ
کمینه‌ای از حقوق سلب‌نشدنی ایشان محروم نشود.

پشتیبانی از دسترسی همگان به امکان رای‌دهی و تضمین شمارش این آرا از وظایف اصلی دولت
و ارایه‌ی تضمین‌های مؤثر بر شفافیت این فرایند از بخش‌های اصلی قانون اساسی است.

آزادی بیان و ارایه‌ی نظر شخصی برترین اصل هر جامعه‌ای‌ است که آرزوی دادگری و دربرگیرندگی
دارد و چندگانگی و چندفرهنگی‌گرایی و آزادی مطبوعات که چشمان جامعه و دیدبان رفتار
سیاست‌مداران‌اند و آن‌ها را پاسخ‌گو نگه می‌دارند بر این اصل استوارند و باید همواره چنین بمانند.

این ارزش‌های بنیادین متکی بر پیش‌رفت جامعه و دگرگونی شرایط‌اند و ما خود را برای برقراری، پاس،داشت،
بزرگ‌داشت، پویایی و توسعه‌ی مستمر آن‌ها موظف می‌دانیم.

دولت‌ها را مردم برای پاس‌داشت ارزش‌های بنیادین خود بنا می‌نهند و قدرت دادگری را دولت‌ها از مردم 
هدیه می‌گیرند. هر زمان هر دولتی ویرانگر شود مقاومت و شورش در مقابل آن و برانداختن‌اش نه تنها حق
مردم که مهم‌ترین وظیفه‌ی ایشان ایست. 